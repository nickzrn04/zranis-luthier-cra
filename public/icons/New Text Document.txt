  Ο κατασκευαστής μουσικών οργάνων Πέτρος Ζαράνης, με εμπειρία στον χώρο της μουσικής πάνω από 3 δεκαετίες,
ασκεί το επάγγελμα της οργανοποιείας από το 1997. Με την εκπαίδευση που έλαβε από τους προηγούμενους μεγάλους οργανοποιούς
και τους δεξιοτέχνες μουσικούς σε πολλούς τομείς της επιστήμης της μουσικής, κατασκευάζει σήμερα χειροποίητα μουσικά όργανα:
επαγγελματικά και οικονομικά, καθώς δέχεται και επισκευές. Πλέον εκπαιδεύει και μερικούς ενδιαφερόμενους για την τέχνη αυτή,
οι οποίοι τον βοηθούνε σε αρκετές κατασκευές και επισκευές.
  Συγκεκριμένα, ο Πέτρος διδάχθηκε μουσική από αρκετούς έμπειρους μουσικούς της εποχής εκείνης, ξεκινώντας με την κιθάρα στα 
7 του χρόνια. Οι καθηγητές του Χαράλαμπος Εκμετσόγλου και Κώστας Γρηγορέας στο <<Ελληνικό ωδείο>> τον οδήγησαν να κερδίσει το
1993 πρώτο βραβείο για δίπλωμα κλασσικής κιθάρας και έπειτα Β΄θέση στον πανελλήνιο διαγωνισμό κλασσικής κιθάρας. Με καθηγητή 
τον Χρήστο Τσιαμούλη έμαθε να παίζει ούτι και το πνευστό νέι που έγινε ένα από τα αγαπημένα του μουσικά όργανα. Επίσης μελέτησε
τη βυζαντινή μουσική με τη βοήθεια των Π.Στρατηγόπουλο και Τρύφωνα Τσάτσαρο. Και σημαντικότερα, εντάχθηκε στον χώρο της 
οργανοποιείας με μέντορα τον διάσημο κατασκευαστή βιολιών και εγχόρδων Γιώργο Ψυλάκη.
  Όσο για τον εργασιακή του εμπειρία,ο Πέτρος κυρίως κατασκευάζει και επισκευάζει μουσικά όργανα στο εργαστήριό του, είτε μόνος 
του έιτε με τους μαθητευόμενους βοηθούς του. Πέρα από το επάγγελμα του οργανοποιού που διατηρεί από το 1997, είναι και καθηγητής
μουσικής. Έχει διδάξει σε ωδεία της Αθήνας, σε ομάδες παιδιών και εφήβων, αλλά και σε ατομικά μαθήματα. Φυσικά ασχολείται με τη 
μουσική και προσωπικά, μελετάει ακόμα διάφορες πτυχές της μουσικής, ώστε να εφαρμόζει τις γνώσεις αυτές στην κατασκευή μουσικών 
οργάνων και να βγαίνει ο επιθυμητός ήχος.
  Τέλος, έχει σημειώσει και μερικές καλλιτεχνικές συνεργασίες και δικές του συνθέσεις μουσικής. Συγκεκριμένα έχει συνεργαστεί με
μεγάλα ονόματα στο χώρο της μουσικής(Χάρης Λαμπράκης, Μάνος Αχαληνωτόπουλος, Νεκτάριος Σταματέλος, Νίκος Παραουλάκης, Μανούσος
Κλαπάκης, Χριστίνα Χομπιτάκη) και έχει εκδόσει τον προσωπικό του δίσκο το 2011. Τέλος έχει κάνει εμφανήσεις με το σχήμα <<Πέτρος Ζαράνης
& Ανοιχτό σχήμα>> και συνεχίζει να δουλεύει με άλλους μουσικούς.